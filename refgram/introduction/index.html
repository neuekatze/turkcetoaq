---
title: Giriş
order: 1
layout: delta-refgram
---
<h1 id="introduction"><a href="#introduction">Introduction</a></h1>

<p><span class="technical">
🛈 Bu metin dilbilgisel sözdizimi ve biçimsel anlambilim terimleri içermektedir. Bazı bölümler oldukça teknik olabilir. Ayrıca, metinde bolca sözdizim ağaçları (syntax tree) gösteren diyagramlar yer almaktadır. Eğer bu diyagramları faydalı bulmuyorsanız, onları görmezden gelebilirsiniz. Bu dili öğrenmek isteyenler için gerekli tüm bilgiler yazılı açıklamalarda, özellikle de birçok örnek cümlede verilen çözümlemelerde (gloss) bulunmaktadır. Eğer sözdizim ağaçlarını faydalı buluyorsanız, onları birer ek yardım olarak düşünebilirsiniz.</span></p>

<p><span class="technical">
🛈 Çözümlemeli (glossed) örnek cümlelerin düzgün hizalanması için JavaScript etkin olmalıdır. Ayrıca site gömülü yazı tipleri kullanmaktadır; bu yüzden lütfen her ikisini de etkinleştirin.</span></p>

<h2 id="earlier_versions_of_the_language"><a href="#earlier_versions_of_the_language">Dilin önceki sürümleri</a></h2>

<p>
• Toaq'ın ilk sürümu, Tòaq Dzũ, yâni <i>Toaq Alfa</i> adıyla 2013'te yayımlandı. <br>
• Bir sonraki sürüm, artık Toaq adıyla, dört yıl sonra 2017’de yayımlandı ve <i>halka açık beta sürümü</i> olarak belirtildi.<br>
• 2021'de, üçüncü büyük güncelleme yayımlandı; bu sürüm topluluk üyeleri arasında <i>Toaq Gamma</i> olarak bilinir.
</p>

<p>O zamandan beri bütün Toaq sürümlerine Yunan alfabesinden isimler vermek gelenek oldu, ki o yüzden şuanki sürümün adı <i>Toaq Delta</i>.</p>


<h2 id="what_kind_of_language_is_toaq"><a href="#what_kind_of_language_is_toaq">Toaq ne biçim bir dil?</a></h2>

<p>Toaq bir <i>mantık dili</i>dir. Yapay dillerin geleneksel sınıflandırılmasında mantık dilleri, "tasarı dilleri" sınıfına girer. Bu diller, elirli (nesnel olarak sınanabilir) tasarım hedefleri doğrultusunda oluşturulurlar. Bu hedefler çoğu zaman oldukça deneysel niteliktedir. Pek çok tasarı dili, ya insan dillerinin sınırlarını keşfetmek amacıyla ya da baştan insanlar için tasarlanmamış olmaları nedeniyle, kasıtlı olarak yapaydır. Toaq’ın mantık dili olma iddiası dolayısıyla çok net hedefleri olduğu ve bu nedenle haklı olarak bir tasarı dili sayılabileceği doğru olmakla birlikte, Toaq yalnızca bir mantık dilinın gereksinimlerini karşılayacak ölçüde yapay olması amacıyla tasarlanmıştır. Yani, dilin amacı bir insan dili olmaktır; bu da, doğal dillerde bulunan yapılara benzer işleyişler sunması gerektiği anlamına gelir, her ne kadar bunu daha kontrollü bir şekilde yapsa da.
</p>

<h2 id="what_is_a_loglang"><a href="#what_is_a_loglang">Mantık dili nedir?</a></h2>

<p>Mantık dili, belirli bir tanımı olan bir terimdir; bir şekilde "mantıklı" bir yönu olan herhangi bir dil değildir. Konuşma dilinde, “mantıklı” kelimesi genellikle "kafaya yatan", "iyi fikir", "düzenli" yerine kullanılır. Fakat, <i>mantık dili</i>ndeki "mantık", bir cümlenin mantıksal (anlambilimsel) temsili olan <i>Mantıksal Biçim</i>'dir.</p>

<p>Bir <i>mantık dili</i>, özne-yüklem yapılarını iki yönlü ve kesin bir şekilde kodlayan bir dildir. Bu, her Fonolojik Biçimin (Phonological Form) tam olarak bir Mantıksal Biçime (Logical Form) karşılık geldiği (yani her geçerli ifade yalnızca bir anlama geldiği) ve her Mantıksal Biçimin en az bir Fonolojik Biçime karşılık geldiği (yani her anlamın en az bir fonolojik dizide ifade edilebildiği) anlamına gelir.</p>

<p>Mesela, bu Toaq cümlesi</p>
<p><span class="toaq">Luı nuo sá tıqra nîe náokua.</span><br>
'Bir kaplan banyoda uyudu.'</p>
<p>tartışmasız şüphesiz buna çevrilir:<br>
<span class="semantic">∃<i>x</i> : tıqra<sub><i>w</i></sub>(<i>x</i>). ∃<i>e</i>. τ(<i>e</i>) &lt; t ∧ nuo<sub><i>w</i></sub>(<i>x</i>)(<i>e</i>) ∧ nıe<sub><i>w</i></sub>(<i>e</i>, náokua)</span></p>

<p>Bu yazının sonunda, nasıl olduğunu anlayacaksınız.</p>


